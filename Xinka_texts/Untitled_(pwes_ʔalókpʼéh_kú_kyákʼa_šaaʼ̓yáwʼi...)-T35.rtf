Title: Untitled (pwes ʔalókpʼéh kú kyákʼa šaaʼ̓yáwʼi...)
Speaker: ?
Language: Jumaytepeque
Collector: Terrence Kaufman
Date Recorded: ?
Date Transcribed: ? 
Date Typed: 08/19/06
Typed By: ER

<text>
BAYA
pwes ʔalókpʼéh kú kyákʼa šaa’yáw'i.
yákʼa yakakáŋ dós byáhes de máalə.
deelá lkitúpʼa, porke sapʼuyalkíŋ aməkʼa.
yəŋə́kʼwawə́ʼəya a máalə, ˀəkʼáˀturʼakáŋ kʼál
tayták.  ˀəkpárʼa kʼal kʼa{m/y}i{t/k}, pàrʼa kʼál
tàata l’ami{h/k}, deelá išápʼa masíisu, porke
náaʔáya kʼaŋít, lá šál tʼìh.  ˀi maŋ ʔóora
ˀ{ək/ukʼ}írʼi, ʔáyweˀ kʼál wáapə, deelál te káturʼalkíŋ
porke yákʼa yakalkíŋ, kʼàl máku̥ de trés báaras.
əhníw{ˀ/a}, ʔíriar wáapə.  ʔeskinéeros.
ˀeði mə́k hə́ə́y’a mánʼ, ˀəhkə́ŋəkəkʼ{ə/a}ŋ, ʔáywe
paráalis šaa kráw'a.  porke wašátʼa bar
a yáa mes de nobyémbre.  kəəwə́ˀ bár a tálma.
deelál  tʼiwawə́əy’a(a) ʔutu̥  dimílkʼəwə́y̓ ˀa ˀut∙u
ˀəlkikášaa pàrʼa w{ə/i}rə́tʼə̥árʼa wərə́kʼə náyi.
kʼəəs ¢ʼášàh.  dimí lki ʔutʼúšma máŋʼ, komo
waká bar a yaˀàwíikʼi, kʼuwàayaà ʔúuyi,
ʔəlkiyákʼa pə́har máš∙a.  ˀ{ə/i}lkišápi a kaštiláyma
d̥eláŋ alkiʔúna ˀanúw{ə/i} šaa máš∙ḁ
dimí lki el áwa tʼíh, ˀəlkikʼašaa kʼə¢...
ˀəlkikʼašáa š{ə/í}kʼi núwi.  párʼa  yakakáŋ
ʔa tàl kesál, šípi yakakáŋ a mahnóoho ʔərlə́kʼi.
ˀòholáʔ kezikyákʼz{a/ʔ} túumayimór̃o̥  porke
šuunú ša{a/ʔ}lúh, lá htúrʼa tahák∙i.  siŋkwénta
manóohos de núwi, htúrʼa a máku.
ˀilwíkə́¢ʼaˀa núwi, kəəwə́ bar a núwi,
lám bar káša, ˀəkwaw'ə́əyi.  ša(a) mañáana,
frésko̥ˀəklaráˀ {ˀəhlak/nak} téres ů núw'i.
ˀəšáa párəkə, ˀukʼá kʼal a turʼakáŋ, 
kʼál kʼal {a/ə}kté{r/l}sə, porke ˀəkpárʼa
pʼaʔa kóyʔ, lá bar šá tʼaálə́wə ˀurtʼʊˀ.
maŋ ʔóora, ˀəhwárʼa pʼa kóy, ˀím(ʼ)a yakakáŋ
tʼyaa mahpíita, díšmi w{e/ə}n waw'əə́yi,
wášar t{u/ə}waa kʼal a núw'i.  porke hmá¢ʼa
pʼaʔa taréya tʼyahkóy, sí pʼahàtʼa byéŋ.
lámpʼáh má{tʼ/¢ʼ}a kárga tʼih tahakiˀʰ,
lá pʼahatʼa byéŋ.  ˀəhmá¢ʼa pʼaʔa taréya
tʼyaakoy, haŋ ʔóora sì p(ʼ)ahátʼa byéŋ.
ˀ{ə/i}lwíki ʔutʼúšma ˀa máŋʼ, ˀəlkipárʼa a kalsónte.
na{w/a} píšk{a/ˀ} máŋ a masíisu, là awašátʼa
hurʼáayi̥  ʔìri{ə/a}hpárʼa a muú¢ʼ{i/ˀ}, lár
kwalkyér múu¢ʼi, ná wa¢ipilíŋ,
swáabe, dĕláŋ piyáh{ß/ṛḁ  ˀəłnóo
pìyahaˀ, ná  piyắhaˀ máku,
ˀəksápʼa a manotáada.  dimí hsápʼa kpúñu,
na a puñú aapúh, máŋ  a manotáadḁ
d̥láŋ šápʼa paréeho aʔ máku.
salkʼáˀ pʼáʰ, lámpʼa salkʼaˀ, kwáatru
báaras ˀəknúkʼa {tʼyaa kalsónte/tʼi aa kalsonte},
la laišápʼa byeŋ.  (PAUSE)
pwes pí ya hakáßal a mákuʔ, maŋ... haŋ ʔóora
ˀəkhăpaˀ šaw(ə)šáh.  kʼúu¢ʼa kar a kál∙i;
pí bar ʔutʼus̰á hˀurʼáayi, lá wašátʼa huráʰ.
ˀəkpiyáha byéŋ deláŋ lá ašaráˀ.
máhču le éčuukwi̅ə́{m/ŋ} (1), lápʼa hútʼa tʼe
ʔokʼwiˀikáŋ (2), ˀəkparʼa.  wáhlar {əh/uh}urákli.  
d̥eláŋ ˀəl{h/š}upúylii náhk{ə/ḁ.  háŋ pu {yl/č/š}ikáŋ
lámpʼa pyákʼa salkʼáʔ, deláá tupʼá a kaßayéete
byéŋ.  
ESO ES EL QUE LE DICE EL HOMBRE 
A SU TATA
</text>
<notes>
1.   čuukwiikə́{m/ŋ}- <tk> same “ʔokʼwiˀikáŋ” </tk>
2.   ʔokʼwiˀikáŋ- <tk> same “čuukwiikə́{m/ŋ}” </tk>
</notes>




