Title: Tuuruʔ y la Siembra del Maiz 1972AO
Speaker: Cipriano Gόmez Yermo
Language: Guazacapán
Collector: LC
Date Recorded: Aug. 1972
Date Transcribed: Nov. 1975
Date Typed: 10/07/2006
Typed By: ER

<text>
bweno
pwes entónses, naa hŭrak nagŭła na horoy' 
muʔay'aała, ʔi ʔakʼu{ʔ/ŋ} (tur...) šukʼey tenuwa, ʔikʼał
(tumu...) tur'ey nah.  ʔikʼah ʔikʼah ʔikʼáhə, díya a díya
kah... ke akuʔ.  ʔi naa ʔay'aała muʔim'a nah,
muʔim'a nah nah “han ʔáłi hin mutur'a teenaʔ,”
pero hin..na nah hin ateroˀ tur'eˀy nah teenaʔ.
entónses ná ʔayaała, puley ʔiwa¢ʼa, p⁺ulʼey
boolá ˹ʔur'ŭlʼu (1), ma¢ʼey ta ˹tíŋ (2) musinidór.
Entónses na huurak waakʼaʔ, asi ke... asi ke
(ku pahiʔ a...) kuy tumuʔ ˹tåma... (3) éste boola urúlʼu
waakʼaʔ šik⁺ináh.  ˀi hù¢ʼuḳ hútu pah ti{ʔ/h}, ʔakúʔ hurak,
hiná muʔałtéh, musam'uw'á... musam'uw'ák łaraʔ na
hútu, pʼətʼána pʼətʼána ki híh, komo ʔiwah,
ʔiw'olk⁺ah čʼíkʼi, ʔi ʔentónses, ná ay'aáła wirkʼiy(ʼ), ˀi...
{ʔasi ke/ʔasək ki} wirkʼiy ʔay'aała, ʔerlekeʔ, hi{n/m} bah hənəy
han {si/ši} łar'aw'ah hina hutu, ʔi wer̃ékełáʔ,
ʔentónses na ła šúkʼa ten'uwa pa nahE{y/h}, ʔi n'a ʔayaała
muʔur'úkʼu pVˀ... kómo ʔušaháh. porke ki pah ter'oy'
šukʼey' tenúwa.  ʔimey nah “weske taʔ niŋʼ 
ikʼáh pweh.  ʔi ʔentónses puriy' náh, “ʔápla šaháka,
porke kuy peˀče šan šaháka hə́ʔ, porke byeŋ
haamáʔ ʔukáʰ.”  ʔasí ke tum'úy šúkʼa.  ʔimey nah
“wéske niŋ(ʼ) ˀótro.” ʔápla ˹šikʼiʔ (4) šaháka pweh, konáha
šan šaháka kuy hayp̊ukáŋ.”  ʔapley šaháh, ʔi komo
na tenuwa hăwa na ukáh, t⁺um'úy pʼekʼe naʰ
šahah de ukʼáh graŋ... pʼo pekʼé na šaháh, ʔi
teeroʔ.  ʔasí ke teeroˀ ʔakúła tur'ey' pyóoča ʔi
ʔasadoŋ puley na muwowłak.
ʔasí ke pulʼey naʰ, muwowłak. tiə́ərəłey ša...
ša wowłak, mu¢ʼey.  ʔi entónses a los kínse díyas
ʔakúła ʔəntʼəy', hoor'oy(ʼ) trése... trese... trese kasítas,
o kwebítas ʔi ʔat⁺iy'áh nah aʔišapʼá p⁺eer'e tʼuur'ííłi.
ʔi ʔasí ke čəəráʔ paʔah na łikʼi̥, ʔakúla... kʼam'ey
na ki čəkər'ə́h.  na komo tuuruʔ.  kʼam'ey nah kiʔ, 
kʼah r̃aatu ka(a)da ʔuuno, ʔi m{o/u}p⁺ar'a nah ˹naʔ (5),
č⁺up⁺er'e kokół neła... neła mušukʼa...
</text>
<notes>
1.   ʔur'ŭlʼu- <er> this is underlined </er> 
2.   tíŋ- <er> this is underlined </er>
3.   tåma- <er> this is underlined </er>
4.   šikʼiʔʼ- <er> this is underlined </er>
5.   naʔ- <er> this is underlined </er> 
</notes>