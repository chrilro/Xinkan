Title: La Historia de la Quela 1972R
Speaker: Cipriano Gόmez Yermo
Language: Guazacapán
Collector: LC
Date Recorded: 15 Aug 1972
Date Transcribed: Nov. 1975
Date Typed: 08/22/2006
Typed By: ER

<text> 
la ʔistorya neła čuhšaya keela.  par’aʰ šeek⁺e nah akukíʰ,
ʔi łəkəy kʼáh taaw’uk, poy’oy naʰ ke taawúk nèwúk nèła
kuy šukʼey’, ʔi deera, pìhi náʰ nà.  ʔambúki syérpa
náʔáh. ʔasí (pʼaʰ) ku pa hiˀ (de) yegar ˀóra de ʔalmwérso,
pensó ʔukʼey’ ša ʔur’ay.  pensó ke kuy kʼi¢ʼiy.
pero hin kʼi¢ʼiy, porke tumúy sim’i na muʔur’ay,
ʔasí ke piríy ke sim’íy na mu ʔur’ay.  sukʼúy kumu
(par’a, pur’úʔ...) par’áh kumu kʼat⁺áh wiiki.  ʔi
ʔasí (pe...) pir’íy paʔah, ʔukáh n’ah ʔuy šan katʼah wiiki̥
˹por náˀ (1) ʔúy par’áʰ mukʼat⁺ahwíiki.  ʔi ʔat⁺iy’ahł
tupʼey ˀi ˀa pokíto tahnáˀ teenáˀ ʔuy.  
(nacio bastante agua.  tahnaʔ teenaʔ ʔuy), ʔi
ʔatiy’ah mu... pə̆pʼə́́ wa ˹muk (2) ʔuy.
ʔatʼiy’ah mukʼəyaw’an ʔuy neła mu ʔúkʼa ʔusár.  porke
teenaˀ paʔáh mułə́kʼə paʔah néła mugasto.
ˀentónses, ʔasək pʼirin bah ke hín mah ˀənpatáˀ
ʔuk⁺ey’ sustenér, ˀakúła tupéy ša goonáh tekwambur̃o,
ʔat(ʼ)iy’ahiˀ na syérpa.  ʔi muniw’a ke si ʔiišíʔ
ˀəngiˀ mu nah na keela.  ˀentónses ˹aˀimaˀ (4) náh ke
ˀiišiˀ, porke si ˀaˀimaˀ náʰ ke teeróˀ paʔáh,
mukə́r’ə kikíʰ ˀi (˹muhtumůtiˀ (3), ... túmu)
˹mu túm’u kiw’ak (5).  NOS ACABAN EN LO QUE
DESDE ARRANCA.  ESO ES.
</text>
<notes>
1.  por náˀ- <tk> nació </tk> 
2.  muk- <tk> mu{h/k} </tk> 
3.  muhtumůtiˀ- <tk> mu{r/h}tumůtiˀ </tk> 
4.  aˀimaˀ- <tk> se le dice </tk> 
5.  mu túm’u kiw’ak- <tk> acaba con nosotros </tk>
</notes> 