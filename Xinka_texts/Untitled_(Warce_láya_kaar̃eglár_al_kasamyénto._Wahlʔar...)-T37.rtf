Title: Untitled (Warce láya kaar̃eglár al kasamyénto. Wahlʔar...) 
Speaker: ?
Language: Jumaytepeque
Collector: Terrence Kaufman
Date Recorded: ?
Date Transcribed: ? 
Date Typed: 08/19/2006
Typed By: ER

<text>
pwes ná uw̥šúmu, ˀá miŋ kʼál naw'ə́h,
ˀateró miŋ puuríiki, lyáašuráya. 
pwes máŋ naw'ə́h ʔir'iyí miŋ tʼyáa šuráya,
ša makʼúh, titkʼalá imay ín tʼyáataatáh,
˹kyaateróh puuríiki lyáašuráya (1).  pwes maŋ ʔóora,
ʔawakʼá (a) ˀuw̥šúmu parayíŋ a hpersonéero.
deeláŋ wakʼá niwayíŋ a šuráya, tʼyaa taatáh.
                                               |tʼi a taatah|
por podér nimih{ß/w} ni{ˀ/ŋ}.  pwes maŋ ˀóora,
ʔawašátʼa a personéero, tʼi taatá a šuráyaʔ,
ˀimayíŋ tʼìh, ke máŋ naw'ə́h ʔateró hpuuríiki
lyaa nawə́h.  pwes maŋ ʔóoraʔ, ˀəhhayápV̥
bráabu taatáʰ a šuráya.  díš pa tíˀ,
díš pa ˹ty{a/ɔ}w{a/ɔ}kʼáʔ (2) tamprónto.  ʔi màŋ naw(ʼ)ə́h,
là išápʼa.  bàahu yáabi ʔayaanaw'ə́h.
ʔi píhiw'áh, náh č{u/ə} (braabu aa...) braabu aa taatah.
pwes ahwérsa ðe súplika tʼyaa personéero,
yakʼayíŋ suplikár taatáʰ a šuráya, 
ke hníw'a por podér.  maŋ ʔóora, ˀ{u/ə}hʔúɣa a 
šuráya.  taatáʰ a šuráyḁ ˀəhˀuw'V̥  
d̥lá hˀim’a tʼih, pwes (tar'í) tayí bar a hurák,
niwayíŋ, pwes šaayú a puuríiki liˀ.
mya... kə́ŋ lihˀíma tʼyaˀa taatá a šuráya,
ˀəhˀíma tʼyaa šuráya ke wá(a) puuriki{tʼ/kʼ}íŋ lìˀ.
kám pa myáa ša šów', pwes wáa puurikikʼíŋ liˀ. 
pwes maŋ ʔóora, máŋ personééro hníw'a a pláasu.
d̥š ʔóora ʔiwáhoošá{kʼ/tʼ}V̥  d̥hláhtur'a a r̃asóŋ.
˹pa so hóyo (3) a r̃asóŋ a taatá a ayálʔ, kʼal...
kʼal áñu  d̥ pláasu, kʼal áñu, ləhayáp aa
r̃epwésta.  núkʼa yakʼayíŋ.  pwes awakʼáˀ,
kʼala’k a personéero, p⁺oy’oyeŋ a r̃epwésta,
ʔapuuríiki wéˀ, la we apuuríiki.  maŋ ʔóoraʔ, 
ˀəhˀím’a a taatáʰ a šuráyaʔ, ke byéŋ, niwayí bar,
níwa p(ʼ)áʰ, lám pʼaʰ man a ké le lá htonoóha.
haŋ ˀóora, (híma...) ˹híma (4) utáh, ˀəhnúkʼa
kʼál kara hpláaso utʼah, kʼal áñu.  wáhlʔar béeses,
ˀi wa(ʼ)hkʼamíˀ.  porkeʔ narìlayíŋ a utáh,
narilayíŋ a ofísyo, lo ke yákʼa yakʼayíŋ,
porke priméero, kʼə¢ʼəyíŋ kʼal kamiséeta,
déy əhkʼə́¢ʼaa šún’a.  déy əhšapʼa a páa¢ʼi,
déy əhsápʼa a túpʼa mápʼə.  
warce láya kaar̃eglár al kasamyénto.  wahlʔar
wáhlʔar pediménto yakʼakín.  núkʼayín plásu tʼih tres áños.
porke naríla yakʼayín.  priméro narìla yín əʰpáa¢ʼi.
dey əhnarílaˀ awilwíkʼi.  dey əhnaríla ˀutʼayín.
kʼal čilmol.  par'ayin.  diš uhšukʼa a hurak.  de{e/ˀ}láhnúkʼa
aʔ múh.  ʔurtʼuwíŋ {a/ə}h máŋ’, yàkayíŋ akónsehár aˀ nooh háya
deˀelá a puuríiki.  ʔa los trés áños si wi núkʼa a permíisu̥
porke narílayíŋ.  dimíh naríla ˀim̓... ˀìm’ayíŋ a u̥áh
li̥áa taatáh.  ˀoholáke{ʔ/p} kʼàyakáŋ malkryadéesa
tʼi̥štíhki; dimikʼúˀ.  ˀəkʼiŋ{ß/m}artʼíh, sakraménto 
del altár señóora máadre, sakraménto del altár
señor páadre, maŋ obligasyóŋ.  núkʼayíŋ utáayáltìh.
ʔahoyópʼayíŋ oofísyuˀ.  šàkʼay̓íŋ tʼi̥úštiʰ.  dimi
ahúpʼušti hurak, lo mísmo himatʼíh.
sakraménto del altár señor páadre, maŋ inseñánsa,
yakʼa yakakaŋ.  ˀòholákekʼàyakʼa malleryadéesa,
tʼi̯štihki̥  porke tì¢ʼiká bar šaa máku̥  taaták’a hurák.
taatáka u̯šumu, ˀi taatak a... uštíhki̥
ESE ES EL... YA NO HAY
</text>
<notes>
1.   kyaateróh puuríiki lyáašuráya- <tk> /ke atero? hpuuriiki li a šuraya/ </tk> 
2.   ty{a/ɔ}w{a/ɔ}kʼáʔ- <tk> ti awakʼaˀ </tk> 
3.   pa so hóyo- <tk> /pwes əhhóyo/ ? </tk> 
4.   híma- <tk> hˀim’a </tk> 
</notes>