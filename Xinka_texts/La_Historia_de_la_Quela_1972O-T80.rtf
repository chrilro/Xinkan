Title: La Historia de la Quela 1972O
Speaker: Cipriano Gόmez Yermo
Language: Guazacapán
Collector: LC
Date Recorded: 15 Aug. 1972
Date Transcribed: Nov. 1975
Date Typed: 10/07/2006
Typed By: ER

<text> 
la ʔistorya de la čuhšaya kééla.  parʼaʰ šeek⁺e nahakukíʰi
ʔi ʔəłəkí kʼáh taaw'uk, poy'oy na ke tawúk nèwúk nèła
kuy kušukʼey', ʔi deera, pìhi náʰnaà.  ʔambúki syérpa
naʔáh. ʔasí paʰ ku pa hiˀ ˹te ʔedar (1) ˀóra de ʔalmwérso,
pensó ʔukʼey' ša ˹ʔurʼay (2).  pensó ke kuy kʼi￠ʼiy.
pero hin kʼi￠ʼiy, porke tumúy sim'i nah muʔurʼay,
ʔasí ke piríy ke sim'íʰ nàmu ʔurʼay,  sukʼúy kumu
parʼa, ˹purʼúʔ... (3) parʼáh kumu kʼat⁺áh ˹wiiki (4).  ʔi
ʔasí pe... pirʼíy paʔah, ʔukáh n'ah ʔuy šan katʼah wiiki̥
porhná ʔúy parʼá mukʼat⁺áhwíiki.  ʔi ʔat⁺iy'aha
tupʼey ˀi ˀa pokíto tahnáˀ ßə teená ʔuy.  
nac{io/e} bastante agua.  tahnaʔ teenaʔ ʔuy, ʔi
ʔatiy'ah mu... pə̆pʼə́́ wa muh...
ʔatʼiy'ah mu ki awaŋ ʔuy neła mu ˹ʔúkʼa (5) ʔusár.  porke
teenaˀ paʔáh mułə́kʼə paʔah néła muráato.
ˀentónses, ʔas{í/ək} pʼiríy ßa ke hín mah ˀənpatáˀa
ʔuk⁺ey' sustenér, ˀakúła tupéy ša goonáh tekwambur̃o,
ʔatʼiy'ahiˀ na syérpa.  ʔi muniw'a ke si ʔiišíʔ
ˀəndíˀ mu nana keela.  ˀentónses ah imáŋ náʰ ke
ˀiišiˀ, porke si ˀaʰ imaŋ náʰ ke teeróˀ paʔáh,
məkə́{ł/y}a kikíʰ ˀi (mu{r/h}tumůtiˀ, ... túmu)
muʰtúm'u kiw'ak.  NOS ACABAN EN LO QUE
DESDE ARRANCA.  ESO ES.
</text>
<notes>
1.   te ʔedar- <er> this is underlined </er> 
2.    ʔurʼay- <er> the rʼ is underlined twice </er> 
3.    purʼúʔ- <er> this is underlined </er> 
4.    wííki- <er> the k is underlined twice </er> 
</notes>