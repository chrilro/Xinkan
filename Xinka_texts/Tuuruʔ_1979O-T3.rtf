Title: Tuuruʔ 1979O
Speaker: Cipriano Gόmez Yermo
Language: Guazacapán
Collector: Terry Kaufman
Date Recorded: June 1979
Date Transcribed: ?
Date Typed: 07/31/2006
Typed By: ER

<text> 
kuy im’an na muʔistorya łiḳ tuuruˀ.  na tuuruʔ, 
na muła ʔuy, kuy im’an na muʔistorya.  pwes
na muʔistorya muła ʔuy.  akukʼi nał łik hiˀ, ʔi
waštaʔ ša kʼał maku neeła ikʼał
huurak.  i niwey nah posaada.  entónses ar’eyʔ
tʼuur’iiłi par’a kʼał paa{w’/w⁺}ak.  i na nah enkwanto
pulʼey doose kuur’uk, i yar’uy tiˀ r̃aamaʰ paaw’ak.
entónses wirikʼiy (1) na paaw’ak.  huurak.  imey ke “pʼuusu kiˀ
paa{w’/w}ak, pʼuusu kiˀ paaw’ak” imey nah paaw’ak.  i
na paaw’ak, kumu ke neṭkaˀ, i ʔuułuˀ ša naru.
i kumu na tʼuur’iiłi tikʼiłaˀ łik par’ah paa{w’/w}ak, i
kwando tiikʼi pał nał hiˀ tʼuur’ułi, kuuruˀ nah
i kʼəy’eyˀ (2), i kʼat⁺ay’ey (3) ša kuur’uk.  entónses na nah
waakʼa łik ša šaaru aʔipalʼa.  “ndaʔ ipalʼa.  kwando 
ku yaḳ taˀ, šurumu kuy šukʼak.  kwalkyéra de
šurumu kuy šukʼak.”  “pwes, bwéno” hiˀ (nah)
wáakʼaʔ łiḳ ipalʼa.  i entónses apełteme łik naʔał (41) i
hooroy nah ikʼał šuraya ke mutunatʼi nał
hararih kəəwəh i haaniʔ (4) marimba nał {k⁺/kʼ}aw’ih,
i entónses na tuuruʔ ...
kwando... asək (42) tuumuˀ ʔi¢ʼiłaʔ łiḳ łik
šurum’uułi ke əran (43) tawu muʔukʼa 
nah remeser (44) kuur’uk ša  nał hiˀ porke ša ¢ʼərwə r̃aama
mas sensiya (35) nał sukʼuy tumukiˀ k⁺uur’uk huurak.
entónses entre de šurum’uułi, mupar’a nał ču kər’əh.
“ka hiˀ ču kər’ən ʔay, ka hiˀ ču kə[r’/r]ən.  čəkəyən!”
i “čəkəyən!” hin nał ateroʔ pur’iy nah.  entónses
alfin de tanto, pur’iyʔ nah šuy’ak⁺ałi (5), i imey nah 
ke “łəkʼay’a neełek.”  “hm̂.  handaʔ ˀałi katikʼiłaʔ
naka pweh? na nenˀ hin əndikʼiłaʔ, hin łaray’ey
{ninˀ/nenˀ} ša paa{w’/[w]}ak.”  “ah, łəkʼay’a neełek ombre,
kuy par’ak kookoˀ neeła (6 ) kašukʼa.   
kuy łəpʼək naka.  hin guy nukʼak ke kaʔakukʼi,” 
pwes enfin, wirkiy (36) na tuuruʔ wirk⁺iy na
paa{w’/w⁺}ak.  imey nah “pʼuusu kiˀ paaw’ak.  pʼuusu kiˀ
paa{w’/w⁺}ak” enkwanto weskey kikih paaw’ak ša naru.
entónses na šuy’ak⁺ałi, tumukiˀ wekey kikih ša naru.
i saak⁺aˀ paaw’ak šikiˀ, hurułey kikih.  entónses na
šuraya tupʼeyˀ ša maku, tunatʼi marimba (45) nałhiʔ,
peero harar⁺ih kəəwəh naʔał.  i imey nah tuuruʔ
“kuy im’akan (7) nah ke mutunatʼi mumarimba (8).
si nah mutumu mutunatʼi mumarimba (46) ku ˀyan gawiˀ nenʔ.  kwando
muʔukʼa segir tunatʼi.  pwes łəknəy łiḳ (47) tumukiʔ
šuy’akăłi, i muʔim’a nah nah.  “tunta (9) kiˀ kamarimba,
pweh.”  i, onde muʔukʼa nał segir  
tunatʼi mumarimba, mu¢ʼih ʔih (10) na tuuruʔ.  i
kwando hin bał mutunatʼi naʔał, muʔukʼa nał
segir k⁺aw’ih.  i entónses, imey nah
“nukʼa nah ču kər’ən wa tuntʼyˀ ka marimba.”
“a hin, porke muter’o nenˀ” “hin, ombre, komo ke
kuy ter’o naka čərəkəˀ kʼał čukər’ən”
ba pwes, alfin {ukʼey łiḳ benser/ləḳnəyʔ} (48), i nukʼey nah
muʼuu{l/ł}e (11).  tuuyuʔ tunatʼi yuhkʼaa kiʔ.  
nukʼey nah, hiná tumukiˀ humukih (49).  ter’oy {de un
ulaaso/hiná uule}.  pwes nah šurum’uułi, 
pulʼeyˀ łik na almwerso, kał paa¢ʼi (12) hiˀ, kʼał
šuwikʼi hiʔ, otro wawəy’a ʔuy hiˀ.  i tum’uyˀ
šipʼi šah (50) šuraya, i puley’ na
ʔašukaˀ (51) šuraya, i tupʼey mapʼu neeła
muʔalmwerso.  asək (52) nah pał tumukiʔ.  
wáakʼa łiḳ təškʼə (53) i na tuuruʔ (13) imey
na šuy’akałi (14),” tur’a peˀ pir’iḳ pari, (15) tur’a peʔ
pir’iḳ pari,” ukʼey  na huutuk (16) t⁺iʔih.  hin
nah muʔara{kʼ/k}i (17) ša mupir’iḳ pari.  
imey šikiˀ “tur’a peˀ na muʔurt⁺uk (18), porke 
si{no/hin} kuy əykʼək (19) neełek.  enke (aunque) təškʼə pał akuʔ. 
pwes na mupir’iḳ pari, o na muʔurt⁺uk ukʼey nah
kʼał masetoona de naki, pišk⁺uˀ naki; pwes onde
 imey, “tur’a peˀ əm{p/b}ir’iḳ pari” imey nah huurak,
kuuruʔ muʔuhšaya i tur’ey nah pir’iḳ pari,
hin nał mupir’i ¢ʼama.  peero imey ke “tur’a peˀ 
ənʔurtuk,” ii kamakúʰ (20) łiḳ, təškʼə pał hiˀ akuh.  pwes
ˀəy{kʼ/k⁺}əy na muʔurtuk, i kwando ukʼey pensar
urtʼuyˀ maseeta naki akuła šan šahah.  ki si
mas ateroʔ ukʼey pišk⁺u (54) naki.  bweno
pwes entónses na tuuruʔ imey nah šuy’akałi.
“sam’u kika hiná graw’a, hiná (21) hutu, porke
ku paj hiˀ ʔəykʼəyˀ neełek” i waakʼá łik pwes təškʼə.
ʔə.. tuupaʔ ša otro maku.  ˀuukaʔ nał kʼał pʼetʼehur’u.
i kwando mupʼunuła kikih (55) pʼetʼe hur’u,
ki mutrweena nah pul’ey.  i otro pari (56)
hin bał muˀukʼa nał tronar kwando
mupʼunuła nał kikih (57) hur’u.  solo piššš nał pulʼeyʔ.
solo pʼiššš.  aa pwes kuy pir’ikan (22) 
ke tur’ey na ʔišiwaʔíh hur’u šurum’uułi man.
ay iho de sesenta putas, hm.  bweno pwes
idyay waakʼa łik, i waakʼa łik, i, entónses
akukʼi nał hiˀ ša oriyah sanhon.  łəkʼəyˀ kʼał
šuwayi, i imey nah ke “əndaˀ wakʼi.  əndaˀ wakʼi.
əndaˀ wakʼi boola.”  “a, hin, porke kater’o nenˀ”
imey nah šuwayi.  “hin, ombre.  hin ənder’o naka.” 
“byen gater’o nenˀ” al fin {ukʼey benser/łəḳnəyˀ} šuwayi,
i imey nah ke wa ki wakʼi łik, pweh.  ˹i se pusyeron (37), 
i ukʼey łiḳ wakʼiłik {uuna de tanto derrepente} (23)
nukʼey nah kʼał šuurukʼ (58) ša mukrus mutʼum’ay (59) 
i ter’oyˀ.  ˀe, asi ke ter’oyˀ łik, ˀišapiy na ʔelahah.  
ʔi pʼašpʼeyˀ łik (60) kikih, doose tanto
išpaˀ ša elahah šuwayi.  # i pulʼey łik mumačuti,
i entónses, tum’uy’ ən’ə (24) łiḳ kikih i 
han hiʔ muniw’a łiḳ (61) tupʼaw’ey.  i entónses
łəpʼəy nah łik mumačiiti paʔał.  i imey łik 
əndaʔ pulʼa wayaʔ.  ku yaḳ pulʼa wayaˀ.
əndaˀ ukʼaḳ r̃osar.”  pwes nah na ʔonse huuraḳłi,
pwes ʔaməkaˀ naʔał, nah na tuuruˀ hin nah
aməkaˀ.  atəy’ah ʔoor’o (62) ša maku nał kiʔukah.
ukʼey nah enkantar həyəḳ naru.  tumukiˀ
hutuułi tum’uy.  łik šukʼa nah maširah.  asi ke 
ʔuułuˀ kʼał ikʼał (25), monton kiˀ ?ułuwa, porke
ná ʔuułuˀ mutur’a nah otro.  i mas teenaˀ 
na mu wayaʔ pulʼeyʔ tuuruʔ ke na šuy’akałi.
entónses imey łik nah “mánda ayma neeła (26)
ku y’ak šawa¢ʼa.  ka kuy tur’ak.  ka kuy tur’ak ayma, 
pweh.  aa, hee, pero byen əndaˀ par’ak.  i
waakʼaˀ łik akukʼi ša kʼał kebraada, i łəkʼəy łik
kʼał pokoko.  im’a nał kʼeyˀ, šukʼan ʔayma muuči (63)
šukʼan ʔayma simbooroˀ (64). šukʼan tolʼo ʔayma (65) šukʼan ʔayma
baayo (66).  šaukʼey sentir pokoko (67)  
suukkuˀ paʔał} (68).  Lo tenían amarrado.  y se probaron
pwes, ahí... a no! este... se llevaron al mapache, o
natəy’ah sukʼuwah (69), ahí es ša əykəy kikih
hin apataˀ akuˀ (70), suukuˀ nah hiná kʼał kadeena} (71)
sukʼuy nah hiná kadeena..  entónses, imey nah 
“si hin gaʔim’a nenˀ ka kaʔišaapi ʔayma, kuˀ yak
ter’o naka.  im’a neełek ... kaa
{kaʔišpawa/ʔišapikan} (27) ʔayma, hin muḳter’o naka.  muḳnukʼa
akuka.”  pwes entónses imey nah pokoko ke 
si kaʔukʼa nał kumplir, enke hin bał ʔənšukʼa ʔayma, pero ənʔim’a naka kaa ənʔišaapi ʔayma entónses akuła łik ša kʼał goona (72) 
y kuuruʔ pokoko (73), i tʼen’oyˀ puh} (74) ʔišapiyˀ kʼaj ʔaymał (75).  entónses imey łik (76), ¡ora como hacemos!  ahora nos vamos a probar! kuy hənəkʼak kiw’ak (28).  na mas
ʔəraʔ, łaaraʔ, i nukʼey akúʰ kʼał senteyaaso, o kʼał
r̃ayaaso (38).  i hin nah apataˀ muʔukʼa desboronar (77)
goona.  tuumuˀ nał kiʔ kuy hapaˀ paʔał, i hin
šan paataʔ pulʼa.  entónses {nah na otro/a los demas} (78)
šuy’ăłi (29).  “łar⁺ay’a naka čəkəyən” “hąʔ.
konke hin šan kapulʼa naka, i agoora
nenˀ ke mas ənčərəkəʔ.” pero byen, naka si 
kepataʔ.  kuriy’a, ombre” alfin ukʼey łik benser (79),
i akuła.  i nukʼey kiˀ akuh kʼał ryataaso (80).  
tuumuˀ yəran’a goona.  pəəpəʔ nał ukah goona 
hinaʔ (81) ʔayma.  entonses kumu (39) ša tyempo man, 
ateroˀ nah łik.  kʼał r’aato, i asta despues
muʔišiwa (30) nał ˀih.  tumukiˀ muʔišiwa ʔih,
i entonses na tuuruʔ, hin nah aʔišiʔ.  porke
teeroʔ nah kiʔ ʔuułuʔ.  i ʔasək (31) yərney goona
tuuruʔ.  ʔe ... tum’uy łik waawə{y’/y}a ʔayma
hin bał ----- nukʼey na
ʔayma neeła mušawa¢ʼa tuuruʔ.  entónses
na tuuruʔ {lo que hizo es que utumuy encantar/han pulʼey ˀ ukʼeyʔ enkantar} kʼotoro, uw’ał, pəpʼəyˀ (32) łiḳ teenaʔ kintal (82)
ʔaaʔu.  i, pwes uw’iyˀ łik ʔuy.
pwes ʔuułuˀ ʔuy, akuˀ (40) i nah na šuy’akăłi
hin na hən’əy han hiˀ kuy łiḳ šawa¢ʼa ʔayma.
muniw’a nahłik ke han hiʔ kuy pulʼeyˀ.  entonses
imey nah “a, harała kiʔ.  harała kiʔ na ʔayma.” 
pwes akuła łiḳ šawa¢ʼa, i hin tahnaʔ.  entónses 
akuła łiḳ niwey syempre ke han hiˀ kuy
pulʼeyˀ. “ʔa kʼaʔu kiʔ ombre.” a, kʼaʔuy łik
i akuła łiḳ šawa¢ʼa šikiʔ.  hin łiḳ tahnaʔ.  
hin tahnaʔ pero ni kʼał maata.  entonses (este) 
na tuuruʔ,    pero nah na oor’o (83)
sam’uy kʼał ʔeskiina de (84) kostal, nukʼey nah bwelto,
i tum’uy šawa¢ʼa muʔayma.  ke tumuy šawa¢ʼa 
muwaayaʔ.  i hin ŭtŭkʼiłaʔ (33).  pwes ya kwando
asək pał nah ukʼa kandelyar nał hiˀ (85) waayaʔ,
ukʼey hoder łik tuuruˀ, porke  
tum’uy kʼər’ə na waayaʔ asta ša graw’a (86),
akuˀ hoprokiwah (34), i entónses na tuuruʔ hiná 
kʼal asyal akuła i weskey ikʼał ebra
asta hu¢ʼuk naru.  i dyaí (87) imey nah “par’a kakerensya (88), bus su querensia”  i kuuruˀ łiḳ kumu
ču maata łiḳ waayaʔ šawšey kikih ša nah
kiʔukah.  entonses imey na tuuruʔ
“šikʼi pari kuy ukʼan łik hoder.”  ukʼey na
kumu suruur’u syempre ʔałi, i na nahłik 
hin paataˀ pełtemeʔ {ʔukʼey r̃ebibir/ʔi¢ʼiyey} (89) mu wayaʔ. 
</text>
<notes>
1.   wirikʼiy- <tk> habló </tk>
2.   kʼəy’eyˀ- <tk> pepenó </tk>
3.   kʼat⁺ay’ey- <tk> acostó </tk>
4.   haane- <tk> así como; parece </tk> 
5.   pur’iyʔ nah šuy’ak⁺ałi- <tk> no les quería contestar </tk>
6.   neeła- <tk> [ĕ ? ee ?] </tk> 
7.   kuy im’akan- <tk> le voy a decir </tk> 
8.   ke mutunatʼi mumarimba- <tk> que toque su marimba </tk>
9.   tunta- <tk> [t] /t ~ d/ </tk> 
10. mu¢ʼih ʔih- <tk> tuupaʔ ¢ʼih ʔih; se quedó callado </tk> <er> this is located in PR006-00147, and I have placed it where I think it fits best </er>
11. muʼuu{l/ł}e- <tk> su baqueta </tk>
12. paa¢ʼi- <tk> moliendo </tk> 
13. tuuruʔ- <tk> sipani </tk> 
14. šuy’akałi- <tk> muʔuhšaya </tk>
15. pir’iḳ pari- <tk> largavista </tk>
16. huutuk- <tk> tizne </tk> 
17.  muʔarakʼiv- <tk> mirar </tk> 
18. muʔurt⁺uk- <tk> chupar carrizo tragar </tk> 
19. əykʼək- <tk> jalar </tk>
20. kamakúʰ- <tk> allá van </tk> 
ʔəykʼəyˀ neełek”. hiná- <tk> # </tk> 
22. kuy pir’ikan- <tk> vas a ver </tk>
23. {uuna de tanto derrepente}- <tk> no way to say it in lengua <tk> 
24.  ən’ə- <tk> estirar </tk>
25. kʼał ikʼał - <tk> uno x uno </tk>
26. neeła- <tk> [ĕ ?] </tk> 
27. {kaʔišpawa/ʔišapikan}- <tk> sacás </tk> 
28. kuy hənəkʼak kiw’ak- <tk> šikʼi pari sí kuy hənəkʼaḳ kiw’ak </tk> 
29. šuy’ăłi- <tk> šuy’akałi </tk> 
30. muʔišiwa- <tk> revivía </tk>
31.  ʔasək- <tk> asi ke </tk> 
32. pəpʼəyˀ- <tk> pəpʼəyeyˀ </tk> 
33. ŭtŭkʼiłaʔ- <tk> dilató </tk> 
34. hoprokiwah- <tk> amontonar </tk> 
35. mas sensiya- <er> This is crossed out in the transcript, but it is present in the audio </er> 
36. wirkiy- <er> Thisis crossed out in the transcript, but it's present in the audio </er> 
37. i se pusyeron- <er> This is crossed out in the transcript, but it's present in the audio </er>
38. o kʼał r̃ayaaso- <er> This is crossed out in the transcript, but it's present in the audio </er>
39. kumu- <er> This is crossed out in the transcript, but present in the audio </er> 
40. akuˀ- <er> This is crossed out in the transcript, but present in the audio </er>
41. apełteme łik naʔał- <tk> {i entónses péłtemeˀ łíḳ/apełteme łik naʔał} </tk>
42. asək- <tk> {así ke/asək} </tk> 
43. ke əran- <tk> {ke la gran/əran} </tk>
44. muʔukʼa nah remeser- <tk> {muʔukʼa nah remeser/muyəkʼə̆ša nał} </tk>
45. marimba- <tk> {marimba/kəəwə harari} </tk>
46. si nah mumarimba- <tk> {y a no tocar su marimba/si nah mutumu mutunatʼi mumarimba} </tk>
47. łəkney łik- <tk> {obedesyeron/łəknəy łiḳ} </tk>
48. ləḳnəyʔ- <tk> {ukʼey łiḳ benser/ləḳnəyʔ} </tk> 
49. hiná tumukiˀ humukih- <tk> {kon toða la hwersa/hiná tumukiˀ humukih} </tk>
50. tum’uyˀ šipʼi šah - <tk> {tumukiˀ ukʼey deskwartisar/tum’uyˀ šipʼi šah} </tk>
51. ʔašukaˀ- <tk> {komiida/ʔašukaˀ} </tk>
52. asək- <tk> {así ke/asək} </tk>
53. təškʼə- <tk> {a la myerda/təškʼə </tk>
54. pišk+u- <tk> {ogar kikih na/pišk⁺u} </tk>
55. mup’unuła kikih- <tk> {muʔukʼa nał esponhar/mupʼunuła kikih} </tk>
56. pari- <tk> {diya/pari} </tk>
57. mupʼunuła nał kikih- <tk> {muʔukʼa nał esponhar/mupʼunuła nał kikih} </tk> 
58. šuurukʼ- <tk> {kʼał gar̃otaasu/šuurukʼ} </tk> 
59. mutʼumʼay- <tk> {neeła koola/mutʼum’ay} </tk> 
60. pʼašpʼey łik- <tk> {ukʼey łiḳ r̃epartir/pʼašpʼeyˀ łik} </tk> 
61. han hiʔ muniwʼa łik- <tk> {komo eyos keriyan/han hiʔ muniw’a łiḳ} </tk> 
62. ʔoorʼo- <tk> {solo/ʔoor’o} </tk>
63. šukʼan ʔayma muuči- <tk> {a... comí maíz muchi/šukʼan ʔayma muuči} </tk> 
64. šukʼan ʔayma simbooroˀ- <tk> {comí maiz negrito/sən ʔayma səma ʔayma/šukʼan ʔayma simbooroˀ} </tk>
65. šukʼan tolʼo ʔayma- <tk> {comí maiz amarillo/šukʼan tolʼo ʔayma} </tk> 
66. šukʼan ʔayma baayo- <tk> {comí maiz bayo/šukʼan ʔayma baayo} </tk> 
67. šaukʼey sentir pokoko- <tk> {i   cuando sintió el mapache/šaukʼey sentir pokoko} </tk> 
68. suukuˀ paʔał- <tk> {lo tenían amarrada/suukkuˀ paʔał} </tk> 
69. natəyʼah sukʼuwah- <tk> {ahi lo amarraron/natəy’ah sukʼuwah} </tk> 
70. ša əykəy kikih hin apataˀ akuˀ- <tk> {cuando el se vinió no se podía ir/ša əykəy kikih hin apataˀ akuˀ} </tk> 
71. suukuˀ nah hiná- <tk> {lo tenían amarrado con una cadena/suukuˀ nah hiná kʼał kadeena} </tk> 
72. kʼał goona- <tk> {si deberas kumplían, aunque ya no iba comer maiz, pero que les iba a decir onde sacaba maiz.  entonces fueron en un cerro/si kaʔukʼa nał kumplir, enke hin bał ʔənšukʼa ʔayma, pero ənʔim’a naka kaa ənʔišaapi ʔayma entónses akuła łik ša kʼał goona} </tk> 
73. y kuuruʔ pokoko- <tk> {y corrió el mapache/y kuuruʔ pokoko} </tk> 
74. i tʼenʼoyˀ puh- <tk> {y metió la mano/i tʼen’oyˀ puh} </tk> 
75. ʔišapiyˀ kʼaj ʔaymał- <tk> {sacó una mazorca/ʔišapiyˀ kʼaj ʔaymał} </tk> 
76. entónses imey łik- <tk> {entonses dijeron ellos/entónses imey łik} </tk>
77. muʔukʼa desboronar- <tk> {muʔukʼa desboronar/muyəran’a} </tk> 
78. nah na otro- <tk> {nah na otro/a los demas} </tk> 
79. ukʼey łik benser- <tk> {ukʼey łik benser/łəḳnəy’ łik} </tk> 
80. kʼał ryataaso- <tk> {kʼał ryataaso/hiná muʔespaaða} </tk>
81. hinaʔ- <tk> {de/hinaʔ} </tk> 
82. teenaʔ kintal- <tk> {cuantos quintales/teenaʔ kintal} </tk> 
83. oorʼo- <tk> {solo/oor’o} </tk> 
84. ʔeskiina de- <tk> {ʔeskiina de/eskiinah} </tk> 
85. nał hiˀ- <tk> {nah ukʼa kandelyar nał hiˀ/nariłki hiˀ} </tk> 
86. grawʼa- <tk> {montanya/graw’a} </tk> 
87. i dyaí- <tk> {i dyaí/entónses} </tk> 
88. parʼa kakerensya- <tk> {busca su querensia/par’a kakerensya} </tk> 
89. ʔi¢ʼiyey- <tk> {ʔukʼey r̃ebibir/ʔi¢ʼiyey} </tk> 
</notes>