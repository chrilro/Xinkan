Title: El Diluvio de Noé 
Speaker: ?
Language: Jumaytepeque
Collector: Terrence Kaufman
Date Recorded: ?
Date Transcribed: ? 
Date Typed: 08/19/06
Typed by: ER

<text>
pwes... pwes mán tyémpů, haapáˀ... máŋ ˀa ˹nwéh (1)
ʔatámi hiŋkʼyaakártʼa tìh, ʔəʰhóyoʔ {tʼ/kʼ}yaˀakártʼaˀa
dyos {d’/tʼ}yaʔa nwéh, porke maŋ a nwéh, ˀatamíkʼi,
mìŋ ke lyáadyós.  pwes maŋ ʔóora, yə̀may{ə/i}miŋ aa
nwéh, {d’/tʼ}yaakristyannu, lawiaa{l/d}ihmə́y'a...
deelá hyákʼa kʼal ʔárka.  porke (tumúyiŋ...)
tumú mi{n/ŋ} ay álnár̃u̥  pero lá hənəhríʔ
{k/h}yóoras... diš ˀóora... lá hənəhríˀ kyóoras
ʔiwáhtʼumùˀ.  ˹ˀéláwa (2) milwáht(ʼ)umà nár̃u̥
pwes maŋ ʔoóraʔ, maŋ a nweeh, ˀimayíŋ min
tʼyàakristyáanu, {l/d}eeðan a ˀamuyáˀ, yakʼayíŋ
a ʔárka.  porke (kú y'uŋ pʼyaa...) kúnyuŋ {b’/pʼ}yaʔa
maŋ wár'i.  pero maŋ kʰi dyos hən'əláŋ,
wášar ˹díya (3) ʔiwíŋ yákʼa.  porke máŋ ʔúuyiʔ
peyénrìmi pʼiaa ʔúuyi, hwérte.  máŋ kristyáanəˀ,
de díya i de nóčeʔ, miŋa ʔúuyi.  pwes màŋ ʔúuyi
pəəpə́ miŋ a šawə̀ʔ bár tʼi ʔúuyi.  waštʼá miŋ
a ʔúuyiʔ šaa maku̥  ˀi máŋ kristyáanu... làaraíkʼi
miltal máku... deláŋ láalə kə́naˀalíhkʼyáa ˀuuy̥i̥
pwes dími lmíryáa a nwéh, ke maŋ ˀúuyi̥
lámbar ʔayí ʔaayú kámpu(h)šaa nár̃u̥ maŋ ʔóora
maŋ a nweh larayíʔ... larayí miŋ a ˀárka
šantiwína, ʔàli a ʔúuy̥i̥  {ß/w/m}áŋ miŋ ʔóora
{kuunú/k{ə/u}ŋ{ə/u}ŋi kʼətukʼyaaˀ hu̥ákli, kəmənə́kətəkʼyaa
kristyáanu ˀərkʼəhríŋ aˀ ʔárka.  kəmənwíˀ
kəmənwíˀ ˀi... pəəpə́ miŋ a kristyáanə,
maŋ ʔúuyi šan kəḷíh barming ayíˀ.  pé{miŋ/məŋ}...
laráˀ a ˀárka, ßmiˀŋ laráˀ ˀárka.  kʼəw’əyí{miŋ/məni} šaháˀ{h/r}, 
palóoma, ˀumu ʔaya.  kʼəw’əyí {miŋ/mini} šahá a kósko,
ʔumu ʔaya.  kʼəw’əyl {m{ə/i}ni/miŋ} šaháʔ kristyaanə̥
ʔúmu... ʔúmu ˀi ʔáya.  kʼəw’əyí {miŋ/məni} šahá ampúki,
ʔúmu ʔi ʔáya.  ˀurt(ʼ)uwíŋ miŋ ʔanimáalis,
ʔaayú šaa kám’ḁ ʔúmu ʔúmu ʔáya miŋ kʼəw’əyí šáha.
pwes máŋ kristyaánu, ˀimahrí niˀíŋ kəšaayúʔ
pəḷiwakʼáʔ ˀə́ətʼɔ... ˀəlkiwakʼáˀ ˀə́ətʼɔ.
maŋ ʔúuyi klaará bar mìŋ.  ʔàli a nár̃u.
màŋ krisyáanu hábarmiŋ ná(a)šankəlíh
miŋ ayíʔ- AQUÍ- ESTO ES- šankəlíh miŋ a yáabúusi.
ya lo tyene en la cintura.
pwes màŋ ʔóora... pímiŋ lar'áˀa ʔárka.
pí miŋ lar'áˀ a ʔárka.  haapʼá miŋ a ʔúuyi,
ʔáli a šawə́ˀ.  tuumú miŋ a kristyáanə,
ˀištahalíkʼi.  porke man dyos, hoy'oyé {tʼ/pʼ}yaa ʔúuyi,
ˀištahalíkʼi.  porke man dyos, hoy'oyé {tʼ/pʼ}yaa ʔúuyi,
ʔiskʼayí min ta{mn/nl}ɔ̀ɔ {m/n}á{š/r̃}{u̥ə̥.. d̥lám pʼya... pyaa ʔúuyu
ˀi hoyoy'é pyaaˀ... hoyoyé pyaa màŋ wˀúuyí.  
ðeelaŋ ə̥ə́r'ə̥àŋ mí túmu gà{n/l}a nár̃u.
pwes dímiŋmí kəəwə́ˀ. šaŋ išpawí miŋ
pʼyaa má{s/r̃}ə̥ə́kʼə miŋ ˀəkəßá... ʔárka.
nàniyi min aˀ wuʔmlòke turayíˀ, naniyí miŋ,
pʼyaa má{š/r̃}ə̥ə́kʼə miŋ ˀəkəßá... ʔárka.
nàniyí min aˀ wuˀmlòke turayíʔ, naniyí miŋ,
ʔišapiyí miŋ naàli.  pwes máŋ miŋ ʔóora,
dímiŋmí kəəwə́ˀ, hoyoyé miŋ pyaa kóško,
ˀəḷʼayíŋ kəəwə́ˀ, we bil alnár̃u̥  pwes máŋ
kóško lá miŋ waštʼáʔ, porke sapʼuyí miŋ
a nə́m’ḁ porke ʔay kʼímiŋ kristyáanu
pí miŋ kʼə̊w’ə́h... pímiŋ kʼəʼwáa mášə̥
teeró miŋ a kristyáanu̥ nah č{u/ə́}tuwupàa kósko...
šaanə́mʼḁ lám bar waštʼáʔ.  pwes si{mí∙ri/mir} (4)
yaa nẘeh ke la waštʼá a kóško, hoyoy'é
miŋ pʼyaa palóoma.  pwes máŋ palóoma,
waštʼáˀ míŋ... waštʼámiŋ lwéego.  (turayí miŋ a šə́h
turayí miŋ a šə́hə (šaa...) šaa {m/n}əwáp∙i,
ʔitʼišayí̥ŋ, tʼyaa nwéh ke maŋ ʔalnár̃u
pí bar kʼəw’ə́h.  pero ˀáyi tahákʼí sipáani.
porke pə́ššša miŋ a mášḁya kristyaanu.
nah tʼyúʰ, máŋ ˀa nwéh, máŋ niha taatálki,
dimí... dimí tuumàlnár̃u.  pwes máŋ a nwéh
nVkVnium párte tʼyaa dyos, ke pí bar
k(ʼ)əw’álnár̃u̥  porke waštʼá a palóoma, lyaa šə̀hə̥ʰ
{š/h}al ə wáp∙i.  máŋ miŋ ʔóora, ˀentónse
soltó los animáles.  onde vio- dice- que
llegó la paloma con la arena, “šə́hə” se llama
la arena, llegó con la arenita en el pie, lo fue 
a enseñár que ya está secando el... pero
jedía dicen campo, y el zope no llegó
hasta... porque estaba la...
</text>
<notes>
1.   <tk> nweh= NOÉ= NOAH </tk>
2.    ˀéláwa- <tk> #- SP- </tk> 
3.   díya- <tk> SP </tk>
4.   = SI MIRA ?
</notes>
